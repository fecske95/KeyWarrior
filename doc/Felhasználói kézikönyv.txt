A KeyWarrior játék felhasználói kézikönyve
==========================================

A játékot böngészőben kell megnyitni a következő linken:
http://keywarrior.herokuapp.com

Előfordulhat, hogy több ideig tölt be az oldal, mint kellene. Ilyenkor valójában az történik, hogy az alkalmazás éppen elindítja magát,
mert valószínűleg órák óta nem volt használva.
Hivatalosan támogatott böngészők:
- Google Chrome 62
- Mozilla Firefox 57
- Opera 49
- Safari 5.1.10

...vagy ezek újabb verziói.
Előfordulhat, hogy más böngészőkön is hibamentesen fut a játék, azonban a hivatalosan támogatott böngészők a fentiek.

-------
Fő menü
-------

Az oldal megnyitásakor a főmenü-t láthatjuk. Felül a logó, alatta az Start Game gomb, valamint a Choose Text (szövegválasztó) gomb.

Start Game:
- Elindítja a játékot a kiválasztott szöveggel, nehézséggel. Ilyenkor egy új oldalra vezet át.

Choose Text:
- Itt választhatjuk ki a begépelendő szöveget. A lista görgethető, benne soronként vannak felsorolva a szövegek címei.
Ha az egyikre rákattintunk, akkor kiválasztjuk, a választást a lent található Ok gomb megnyomásával véglegesítjük.
Ilyenkor a Choose Text gomb átvált a kiválasztott szöveg címére, hogy láthassuk, melyik szöveget választottuk ki.

Alapértelmezetten: A Google című szöveg

Alul egy panel található, amely beállításokat tartalmaz. Itt 4 gomb található, ezek a nehézséget hivatottak állítani.
Játék közben, a billentyűk beúszási sebességét határozza meg a nehézség.
A beúszási sebesség azt méri, hogy az adott billentyű hány másodperc alatt ér le a billentyűzeten lévő helyére.

Easy: Könnyű nehézség, 7 másodperces idő
Medium: Közepes, 4 másodperc
Hard: Nehéz, 1 másodperc

Custom:
- Ez egy speciális gomb, ilyenkor a felhasználó finomhangolhatja a nehézséget. Ha ezt bekapcsoljuk,
lenyílik még egy beállítás, ez a karakter sebesség csúszkája. 1-7.7-ig lehet vele állítani a nehézséget.
Minél magasabb, annál gyorsabban fognak a billentyűk mozogni.

Alapértelmezetten: Easy beállítás

A panel legalján egy bepipálható opció található, "Text indicator" névvel.
Ha ezt bekapcsoljuk, akkor játék közben, a képernyő tetején megjelenik egy szövegdoboz, amely a begépelendő
szöveget folyamatosan jelzi, valamint kijelöli az éppen begépelendő karaktert.
Alapértelmezetten: Bekapcsolva

Ha mindent ízlésünk szerint beállítottunk, a Start game gombbal elindíthatjuk a játékot.

-------
A játék
-------

A játék indítása után egy billentyűzet fogad minket, ami angol kiosztású. A begépelendő szövegek is mind angol nyelvűek.
Ha bekapcsoltuk a szövegdobozt, akkor fent, középre igazítva megjelenik és ha betöltött a szöveg, akkor kiírja.
Itt nyomon lehet követni az aktuálisan begépelendő karaktert, valamint az egész szöveget.

Jobb alul a pont kijelző panel található. Itt jelenik meg a pont és az aktuális szorzó.
Pontot akkor kapunk, ha sikeresen leütöttünk egy karaktert.
A pontozás a következőképpen van számolva:
Alapvetően minden karakterért 5 pont jár, kivéve a szóköz, ami 2 pont, és egyéb speciális karakterek, amik 7 pontot érnek.
Speciális karakternek számítanak: pont, vessző, kötőjel.
Ezt megszorozzuk a nehézség és a szorzó összegével.
A nehézségi értékek a következők:
Easy: 1
Medium: 2
Hard: 3
Custom: Változó, a csúszkával beállított értéktől függ, de szintén 1-3-ig terjed.

Ha több karaktert sikerül egymás után leütnünk, egy úgynevezett streak-et kapunk. Ennek értéke minden egyes egymás utáni
sikeres leütésnél 1-gyel nő. Ez határozza meg a szorzót a következőképpen:
streak / (15 + streak * 0.1)
A kapott értéket fölfelé kerekítve megkapjuk a szorzót.
A streak minden egyes hibás leütésnél nullázódik.

Bal felül az eddig helyes, jobb felül a helytelen találatok számát láthatjuk.
Karakterenként a helytelen találatok száma maximum kétszer növekedhet. Egyszer, mikor elrontjuk, és mégegyszer, ha leér
a helyére és még akkor sem sikerült leütnünk a megfelelő billentyűt. Ha többször rontjuk el ugyan azt a billentyűt,
akkor nem fog nőni az értéke.

Mikor egy billentyűt leütünk, a képernyőn lévő billentyűzeten is láthatjuk, hogy le van nyomva, ezt a billentyű sárga színe jelöli.

Ha sikerül leütnünk a megfelelő gombot, akkor a beúszó billentyű zöld színre vált és eltűnik, majd jön a következő.
Ha nem sikerül, azaz leér a helyére, akkor piros színű lesz és eltűnik, majd jön a következő.

Akármilyen sebességgel lehet gépelni, mindenféleképpen jön egy új karakter minden egyes sikeres találat után.
Ahogy eltaláljuk a megfelelő karaktereket, azok a fenti szövegdobozból eltűnnek, hogy folyamatosan az aktuális
karaktert láthassa a játékos.

Ha végeztünk a szöveggel, megjelenik egy panel, amely kiértékeli a teljesítményünket.
A "Congratulations!" felirat alatt a százalékos értékelést láthatjuk, ez a következőképpen számolható:
|(szöveg hoszza - rossz találatok) / szöveg hossza * 100)|
Ezt lefelé kerekítve megkapjuk a százalékot.

A százalék alatt található az 1-5-ig terjedő csillagos értékelés.
A fehér csillagok mondják meg, hogy a felhasználó hány csillagot ért el. A maradék az üres csillagok.
A csillagok száma a következőképpen számítandó:
pont / maxpont * 100 / 20

A maxpont a szöveg összes karakteréhez tartozó pontszám összegezve.

A panel alján egy "Finish" nevű gomb található, ez visszavisz minket a főmenübe.


-----------------------------------------------------------------------------
KeyWarrior csapat










