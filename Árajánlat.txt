Árajánlat
---------

Tartalomjegyzék
---------------
1.Bevezetés
2.Vezetői összefoglaló
3.Felhasználni kívánt technikák bemutatása
4.A feladat bemutatása
5.Projektterv
6.Funkcionális specifikáció és ütemterv
7.Csomagok árral, átadási határidővel
8.Árajánlat érvényessége, szerződési feltételek

1.Bevezetés
-----------
A jelen fejlesztési projekt célja egy gépírás tanulásra alkalmas játékot létrehozni.

2.Vezetői összefoglaló
----------------------
A projekt tagjai megerősítik, hogy a jelen szerződésben szereplő Funkcionális Specifikáció elegendő (kellő és pontos) információt tartalmaz. A projektben résztvevő tagok nem jogosultak semmilyen további fizetségre, sem pedig nem mentesülnek a jelen Szerződésnek megfelelő semmilyen felelősség alól amiatt, ha bármilyen módon félreértelmezés történik a Funkcionális Specifikációt illetően.
Az együttműködés szellemében, hogy ha bármelyik fél bármilyen feladattal vagy véleményeltéréssel kerül szembe a projekt során, akkor mindegyikük megkísérli azt biztosítani, hogy a véleményeltérés kölcsönösen elfogadható megoldást nyerjen, gyorsan, ésszerűen és szükségtelen fennakadás nélkül.

3.Felhasználni kívánt technikák bemutatása
-------------------------------------------
Az internetes felületen való megvalósítása JavaScript-el, HTML 5-tel és CSS3-mal történik. E során a jelenleg elérhető legújabb verziókkal szeretnék a felhasználó számára leginkább kényelmes használatot biztosítani.
HTML5-tel és CSS3–mal az animációkat valósítjuk meg, a JavaScript-el pedig az alapvető játék funkciókat dolgozzuk. Megválasztásuk során figyelembe vettük, hogy az elkészítendő funkciókat a lehető leghatékonyabban tudjuk megvalósítani.

4.A feladat bemutatása
----------------------
A játékos gépírását egy egyszerű rendszer fogja pontozni. A pontozás a helyesen begépelt karakterek függvényében történik. A pontozást szorzók módosítják, amely a több, egymás után helyesen megadott karakterektől fog függeni. A játékosnak legyen lehetősége nehézségi szinteket kiválasztani, amely ezt a szorzót tovább emeli. Magasabb nehézségi fokozatokon egyéb írásjeleket is be kell gépelnie a játékosnak. A pontosság toleranciájára egy beállítási lehetőséget fogunk biztosítani, valamint a nehézséget is az alap fokozatokon kívül testre lehet szabni. Lesz egy top lista, amely először a játékos gépén fogja követni a pontokat. Opcionálisan, egy későbbi verzióban ez a lista globális lesz.

5.Projektterv
--------------
Projektütemezés
  - F1, az alapmodell elkészítése 14 embernap.
  - F2, a játék felület elkészítése 14 embernap.
  - F3, a főmenü elkészítése 14 embernap.
  - F4, a beállítások elkészítése 14 embernap.
  - F5, a felület konfigurálása 14 embernap
  - F6, a játék opciók optimalizálása 14 embernap

Függőségi gráf
  Mellékelve: Gráf.png

A projekt fő fázisai „Ütemterv.txt”-ben van mellékelve.

6.Funkcionális specifikáció és ütemterv
---------------------------------------
Melléklet: Funkcionális specifikáció.txt, Ütemterv.txt

7.Csomagok árral, átadási határidővel
-------------------------------------
1.Minimál
  - 5 ember
  - 1 főre jutó órabér: 1100 Ft/óra 
    - Napi 8 óra munka mellett ez 8800 Ft.-os napidíjat jelent.
  - 35 munkanap
  - Csomagár: 1540000 Ft.
  - Átadás határideje: 2017.11.08

2.Optimál
  - 3 ember
  - 1 főre jutó órabér: 1500 Ft/óra 
    - Napi 8 óra munka mellett ez 12000 Ft.-os napidíjat jelent.
  - 63 munkanap
  - Csomagár: 2268000 Ft.
  - Átadás határideje: 2017.12.14
3.Maximum
  - 2 ember
  - 1 főre jutó órabér: 2100 Ft/óra 
    - Napi 8 óra munka mellett ez 16800 Ft.-os napidíjat jelent.
  - 71 munkanap
  - Csomagár: 2385600 Ft.
  - Átadás határideje: 2017.12.50

A fizetési ütemterv mellékletben található az „Ár, Fizetési ütemterv.txt” – ben.


8.Árajánlat érvényessége, szerződési feltételek
------------------------------------------------
Érvényes: 2017.10.31

Szerződési feltételek:

1.Átvételi eljárás és kritériumok
  I.Az átvétel célja a következők igazolása:
    a)A csomag megfelel az Átvételi Alapfeltételeknek (azaz a Részletes Funkcionális Specifikációnak, a Rendszertervezési Dokumentumnak, a Tesztelés Tervének és a felek által a Rendszertervezési Dokumentum átvétele után elfogadott egyéb dokumentumoknak).
    b)A hozzá kapcsolódó dokumentáció átadása teljes körű és megfelelő. A Tesztelés sikeres végrehajtása vezet el a Végátvételhez.
  II.A dokumentumok átvétele
     A Dokumentum átadását követő 5 munkanapos időszakon belül az Átvevő félnek azt át kell néznie. A kézhez vételt követő 5 munkanapon belül írásban kell értesíteni a Dokumentummal kapcsolatban felmerült megjegyzéseket mindazon észrevételről, amelyben úgy tekinti, hogy a Dokumentum nem elégíti ki a jelen Szerződésben részletezett követelményeket, és a vonatkozó dokumentumokat elkészítik és jóváhagyják a Felek. 
     A fent említett értesítést kézhez vételtől számított 5 munkanapon belül módosítania kell a Dokumentumot, és azt újra be kell nyújtania. Amennyiben további tisztázásra lenne szükség, a feleknek a fent említett módosításban, még a dokumentum újra benyújtását megelőzően kell megegyezniük. A dokumentum ismételt benyújtását követően 5 munkanapon belül értesítést kell küldenie minden, esetleg még fennálló nem megfelelésről. A jelen cikkelyben szereplő eljárást kétszer kell ismételni ahhoz, hogy a Dokumentum meg nem feleltetésektől mentes állapotát elérjék. A Dokumentum harmadszori sikertelen újra-benyújtását követően a felek jogosultak a szerződés megszüntetésére minden további következmény nélkül.
     Ha a Dokumentum mentes a nem megfelelőségektől, (olyan nyelvtani, helyesírásbeli illetve hasonló hiányosságok kivételével, amelyek nincsenek kihatással a rendszer üzemszerű működésére), azt írásban kell igazolni.
     Az átvétel akkor történik meg, ha az átvevő fél úgy ítéli meg, hogy a Dokumentum teljesíti a jelen Szerződésnek, valamint azon további dokumentumoknak megfelelő követelményeit, amelyekben a két fél kifejezetten megegyezett.
     Úgy kell tekinteni, hogy a Dokumentum elfogadásra került, ha 10 munkanapos időszak elteltével ennek ellenkezőjéről nem értesítenek.
     A fenti eljárás alapján felülvizsgálandó és jóváhagyandó dokumentumok az alábbiak:
       - Projektterv,
       - Rendszertervezési Dokumentum,
       - Tesztelési Terv,
       - Verzió Leírások,
       - Frissített Rendszer Dokumentumok.
  III.Szállítás
    a)Az átadást megelőzően legalább egy (1) héttel értesíteni kell az Átvevő felet arról, hogy a Csomag készen áll a leszállításra.
    b)A leszállítás tárgyában a következő leszállítandókat kell biztosítania:
      - Telepítési Útmutató
      - Verzió Leírások
  IV.Átvételi előkészület
     Kellő információt és dokumentációt kell biztosítani az egységes tesztelési környezet előkészítéséhez.
     Amennyiben a teszt-infrastruktúra kielégíti a követelményeket, közösen beüzemeli az Útmutatónak megfelelőnek. A kész eredményt mindkét félnek ellenőriznie kell, és el kell fogadnia.
     Ésszerű mértékű helyszíni támogatást kell biztosítani a tesztkörnyezet sikeres előkészítéséhez.
  V.Átvételi eljárás
    a)A felhasználói tesztelés csak akkor indítható, ha
      - a tesztkörnyezet sikeresen felépült,
      - a Tesztelési Terv jóváhagyása megtörtént.
    b)A KeyWarrior és a kapcsolódó dokumentumok átadását követő 10 munkanapos időszak során végre kell hajtani a felhasználói tesztelést.
    c)Az Átvevő félnek joga van végrehajtani a kölcsönösen elfogadott Tesztelési Tervet, illetve minden olyan egyéb tesztelést, melyet szükségesnek ítél a vonatkozó specifikációnak való megfeleltetés igazolásához. Amennyiben a KeyWarrior szükségesség teszi adatbázis konverzióját/migrációját, akkor a fenti eljárások és az eredmények (az adatok mennyisége és minősége) ellenőrzése a felhasználói tesztelés részét képezi.
    d)A felhasználói tesztelés teljes időszakában telefonos segítség lehetősége fenn áll. Helyszíni támogatást kell nyújtani az Átvevő fél számára 5 munkanapos időszakra azért, hogy segítse a hatékony felhasználói tesztelést, és közvetlenül kezelje a problémákat. E helyszíni jelenlét időzítésének a felek kölcsönös megegyezésén kell alapulnia.
    e)Amennyiben a tesztelés során hibát vagy az Átvételi Alapfeltételekhez való eltérést tapasztalnak, azt azonnal jelenteni kell, hogy lehetőség legyen az elemzésre, és a Hibajelentő Űrlap felhasználásával írásban kell megküldeni.
    f)A hibák 4 szintje definiált:
      - A „kritikus hiba” lehetetlenné teszi a Módosított Rendszer jelentős részének üzemszerű használatát.
      - A „komoly hiba” jelentősen akadályozza a Módosított Rendszer jelentős részének használatát, de a fent említett  használat lehetséges üzemszerű feltételek mellett, megkerülő megoldások alkalmazásával. Valamely komoly hiba nem feltétlenül jelenti az átvétel visszautasítását. Mindazonáltal az összes hiba összegzett hatását figyelembe véve az átvétel elutasítható.
      - A „kisebb hiba”, mely nem akadályozza jelentős mértékben a Módosított Rendszer egyetlen részének használatát sem.
      - „Pontatlanság”: A felek tudatában vannak, hogy bonyolult szoftverben előfordulhat pontatlanság. E pontatlanságok csak nagyon csekély a hatása szoftverrel végzett munkára. E pontatlanságokat az egyéb feltárt hibékkal együtt kell javítani, és sem az átvételi tesztelést, sem az átvételt nem akadályozhatják. Abban az esetben, ha a „pontatlanság” javítását a soron következő frissítés folyamán kell megoldani.
      A hibáknak a fent említett valamely szintre besorolását közösen indokolt megegyezéssel kell végrehajtani.
      A minőségi kritériumok vonatkozásában a hibát csak akkor lehet figyelembe venni, amennyiben a fent említett hibát a frissítés hozta be, azaz a hiba nem fordult még elő a befagyasztott referencia verzióban.
      Azokat a hibákat, amelyek már szerepeltek a befagyasztott referencia-rendszerben a karbantartási szolgáltatás keretében kell megoldani.
    g)A lehetséges – ésszerűen – legkorábbi időpontban el kell kezdenie a fenti hibák kijavítását, és az eredményül kapott javításokat a lehetséges – ésszerűen – legrövidebb időtávon belül át kell adnia.
    h)Az összes Hibabejelentést naplóznia kell, és nyomon kell követnie mind a két félnek és azokat az Tesztelési időszak során naponta kell felülvizsgálni, és szinkronba hozni.
    i)Amennyiben a Tesztelési időszak során az Átvételi Alapfeltételekhez képest mutatkozó ellentmondás, vagy bármilyen mulasztás miatt fel kell függeszteni, mert az akadályozza a Tesztelés folytatását, akkor a Tesztelési időszak annyi nappal kell meghosszabbítani, amennyit a fent említett hibák javításával eltelt, valamint hozzáadva ehhez azt az időt, melyre olyan Tesztelési feltételek/környezet helyreállításához van szükség, mintha a fent említett hiba vagy mulasztás nem fordult volna elő. Amennyiben a Tesztelés száz százalékkal (100%) vagy ennél nagyobb mértékben csúszik a fenti Tesztelési időszakhoz képest, akkor az Átvevő fél a jelen Szerződés szerint rendelkezésre álló minden egyéb orvoslaton kívül kizárólagosan saját belátása szerint olyan döntést is hozhat, hogy elutasítja a KeyWarrior átvételét.
    j)Az átvevő fél jogosult felfüggeszteni a Tesztelést és azonnali hatállyal visszautasítani a KeyWarrior átvételét, amennyiben a Tesztelés a Módosított Rendszerben a következőket fedi fel:
      - 3 vagy több kritikus hiba, VAGY
      - 10 vagy több komoly hiba, VAGY
      - 30 vagy több kisebb hiba
      a specifikált hibakategóriák (üzemzavarok szintje) és hiba-definíciók szerint.
      Az említett elutasítás esetén az Átvevő fél jogosult megkapni a teljes fejlesztési díj 4,0 %-át mint a hibás teljesítési kötbért.
      Ez a kötbérfizetés nem mentesít azon kötelezettség alól, hogy biztosítsa a teljes megrendelt fejlesztés átvételét, illetve a jelen Szerződés alapján felmerült bármely egyéb kötelezettsége vagy feladata alól.
    k)Mindkét félnek ésszerű erőfeszítést kell tennie annak biztosítására, hogy a Tesztelés folyamatosan mehessen végbe, és minimálissá kell tenniük bármely olyan körülmény hatását, amely az előzőekben említettek szerint bármilyen felfüggesztést okozhat, beleértve ebbe a kerülő megoldásokat, alrendszerek vagy külön modulok tesztelését, - ha lehetséges – miközben a hibák és tévesztések korrekciója éppen folyik.
    l)Abban az esetben, ha a Tesztelés egyik fél hatáskörébe sem tartozó bármely harmadik fél által előidézett problémák, hibák vagy lépések miatt ellehetetlenül vagy elakad,a feleknek jóhiszeműen meg kell tárgyalniuk a fenti események megoldási módját, különösen azért, hogy csökkentsék mindkét félnek a Tesztelésben bekövetkezett késedelem miatti költségeit.
    m)A 10 munkanapos időszak végén az Átvevő félnek írásban kell értesítenie a következőkről:
      - átvétel, vagy
      - átvétel úgy, hogy a fennmaradó hiányosságokat még meg kell oldani, vagy
      - az átvétel visszautasítása.
    n)Amennyiben indokolt, igazolt okból utasítják vissza az átvételt (a jóváhagyott átvételi kritériumok alapján), újra kell szállítani, és az átvételi eljárást a KeyWarrior javított változatának átadása után kell indítani.
    o)Az átvétel igazolására a következő kritériumokat kell alkalmazni:
      - Sikeres adatbázis-konverzió/migráció, amennyiben ilyen munka szükségessé válik a jelen Szerződés szerinti KeyWarrior-al kapcsolatban, ÉS
      - A dokumentációban mutatkozó hibák, amelyek nem olyanok, hogy indokoltan akadályoznák a rendszer üzemszerű használatát,ÉS
      - 0 darab kritikus hiba, VAGY
      - Maximum 3 komoly hiba, VAGY
      - 15-nél kevesebb kisebb hiba, amelyek együttesen sem akadályozzák indokolt módon a rendszer üzemszerű használatát, VAGY
      - A komoly és a kisebb hibák együttesen nem olyanok, hogy indokoltan megakadályoznák a rendszer üzemszerű használatát.
    p)A végátvétel általános feltételei a következők
      - A kapcsolódó Dokumentáció frissített verziójának szállítása a kikötések szerint;
      - A Tesztelés végrehajtása, mellyel az Átvevő fél kiadja az átvételi igazolást.
      - Az esetleges jelentős problémák kiküszöbölése, melyek:
          * a Tesztelés befejezését megelőzően következtek be; és/vagy
          * Ezt követően úgy azonosították, hogy azokat a fenti bekezdésekben hivatkozott problémák kiküszöbölésnek céljából telepített valamely javítás okozta.
      - A Tesztelés azon részének megismétlése, mely szükségesnek bizonyul a problémák kiküszöbölésének ellenőrzéséhez.
    q)Az átvevő részéről átvettnek kell tekinteni az átadott KeyWarrior, ha 20 munkanapos időszak elteltével az Átvevő fél ennek ellenkezőjéről nem küld értesítést indoklással együtt.
    r)Megoldandó hiányosságok mellett történő átvétel esetén ki kell javítani az összes hibát ésszerű időn belül, figyelembe véve a hiányosság fajtáját és súlyosságát, úgyhogy az Átvevő fél ezzel kellőképpen elégedett legyen. Az Átvevő félnek ekkor újra kell futtatnia a megfelelő Tesztelést teljes egészében vagy részben, ahogyan az a fenti javítások igazolásához szükségesnek tűnik. 
  VI.Végátvételi Igazolás kiadása
    a)A sikeres Tesztekést követően 2 héten belül az Átvevő félnek üzembe kell helyeznie a Módosított Rendszert és ki kell adnia a Végátvételi Igazolást. Az esetben, hogy ha az Átvevő fél nem helyezi üzembe a Módosított Rendszert olyan oknál fogva, amelyért felelősség nem vállalható, úgy kell tekinteni, hogy az Átvevő fél kiállította a Végátvételi Igazolást.
  VII.A projekt befejezése
      Az Átvevő fél Projekt Zárási Igazolást ad ki a Tesztelés során felfedezett valamennyi hiba javítását követően.
      A hibajavításokat legfeljebb kettő frissítő csomagban kell szolgáltatnia a vonatkozó szoftvermodul mindegyikére, ésszerű és kölcsönösen elfogadott időn belül, amely nem lépheti túl a Végátvételi igazolás kibocsátását követő 6 hetet komoly hiba esetén, 8 hetet kisebb hiba esetén. Az Átvevő félnek átadás után 10 munkanapon belül kell tesztelnie ezeket a hibajavításokat, és a Tesztelés eredményéről írásban kell értesítést küldenie. Úgy kell tekinteni, hogy az Átvevő fél elfogadta a hibajavításokat, amennyiben 10 munkanap elteltével az Átvevő fél ennek ellenkezőjéről nem küld értesítést.

2.Változások kezelése
  I.Változtatások csak mindkét fél kifejezett írásos jóváhagyásával történhetnek.
  II.Változtatást mindkét fél kérhet. Egyetlen fél sem jogosult elutasítani az ésszerű indokokra támaszkodó Változtatás Kérelmet.
  III.Amennyiben az Átvevő fél funkcionális követelményeket kíván változtatni, vagy pedig a Rendszertervezési Dokumentum átvétele után az Átvevő fél már jóváhagyott műszaki specifikációkat kíván megváltoztatni, akkor az Átvevő félnek részletes, írásos Változtatás Kérelmet kell benyújtania a fent említett változtatásokról értékelés céljából.
  IV.Indokolt időn belül – figyelembe véve az igényelt változtatás fajtáját és súlyosságát – értékelni kell a kért változtatásokat. Amennyiben az értékelés, mint olyan KeyWarrior fejlesztésére nézve esetleges késedelemmel jár, a feleknek először meg kell állapodniuk abban, hogy e tény ellenére mindenképpen szükséges-e az értékelés.
  V.Amennyiben az Átvevő fél által igényelt változtatás nincs hatással az árra, az ütemtervre, vagy a Szolgáltatások teljesítésére, illetve csak igen korlátozott hatással van mindezekre, akkor a változtatást azonnal be lehet vezetni az Átvevő fél írásos visszaigazolása után. Ellenkező esetben külön kereskedelmi ajánlatot kell tenni az igényelt változtatások szállítására, figyelembe véve annak megvalósíthatóságát, a műszaki kérdéseket, az árkérdéseket, az ütemtervet és a fennmaradó projektre gyakorolt következményeit, például az ütemterv lehetséges változtatásait, a megrendelő együttműködési kötelezettségeit és a projekt fennmaradó részének átvételét.
  VI.Az átvevő félnek értesítést kell küldenie mind arról, hogy a változtatás megtörténjen vagy nem kívánja. Amennyiben az Átvevő fél elfogadja az ajánlatát, az új megrendelést
    a)vagy úgy kell tekinteni, mint a fennmaradó projekttől teljesen független szerződést, ebben az esetben a jelen Szerződés változatlan marad. Vagy pedig
    b)amennyiben műszaki okok miatt az új megrendelést és a fennmaradó projekt szétválasztása lehetetlen, a feleknek meg kell egyezniük a jelen Szerződés változtatásában, árak, ütemterv és egyéb kérdések vonatkozásában.
  VII.Amennyiben a KeyWarrior fejlesztői változtatási igényt határoznak meg, akkor az Átvevő félt Változtatás Kérelem útján kell tájékoztatnia, amelynek utalnia kell minden egyes velejáró változtatásra. Amikor az Átvevő fél megkapta a Változtatás Kérelmet, döntenie kell, megbízza-e őket azzal, hogy készítsék el a Hatástanulmányt.
  VIII.Az Átvevő fél nem köteles a Hatástanulmány elkészítése során felmerült semmilyen költséget megfizetnie, hacsak a felek másként nem állapodnak meg.
  IX.El kell fogadni az Átvevő fél által engedélyezett vagy igényelt minden egy Változtatást – csak azzal a feltétellel, hogy kölcsönösen, írásban megegyeznek a felek minden ebből eredő költségmódosításban, fizetési feltétel és ütemterv módosításban – kivéve azt az esetet, amikor bizonyítani lehet az Átvevő félnek, hogy a javasolt változtatás nem megfelelő.
  X.A Változtatás Kérelmet az igénylő fél a folytatásra vonatkozó felhatalmazás kiadását megfelelően bármikor visszavonhatja.

3.Garancia
  I.A KeyWarrior Végátvétele után az átadott KeyWarrior-ra vonatkozóan garanciális időszaknak meg kell kezdődnie.
  II.Szavatolni köteles a KeyWarrior-ban szállított módosítások hibamentes működését, a KeyWarrior Végátvételének napját követő tizenkettő (12) hónapra.
  III.A garanciális időszak alatt köteles orvosolni ésszerű időn belül a KeyWarrior minden egyes hibáját, figyelembe véve a hiba fajtáját és súlyosságát, saját költségén, amennyiben az a szoftver rendeltetésszerű használata során következett be. A javítást a Szoftver javított verziójának átadásával, vagy megfelelő kerülő megoldás biztosításával kell teljesíteni.
  IV.Az Átvevő félnek a saját telephelyén rendelkezésre kell bocsátani minden olyan segédeszközt, melyet indokoltan igényelhető, és amelyről írásban megfelelő értesítés lett küldve az Átvevő félnek, annak érdekében, hogy eleget lehessen tenni ennek a kötelezettségnek.















